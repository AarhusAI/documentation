---
title: Builder
has_children: true
nav_order: 4
---

# {{ page.title }}
AarhusAI er et bud på et supplement/alternativ til værktøjer som ChatGPT og Copilot, som er udviklet ud fra et kommercielt og teknologidrevet perspektiv uden særlig hensyntagen til det europæiske juridiske grundlag eller etiske dimensioner i brugen af teknologien.

Det primære behov, som AarhusAI adresserer er datasikkerheden. Den globale politiske situation – ikke mindst koblingen mellem amerikansk præsidentpolitik og tech – har skabt usikkerhed. Der findes eksempler på services, der pludselig er blevet lukket ned af politiske grunde i USA, og lovgivningen giver de amerikanske efterretningstjenester mulighed for at tilgå data, de finder relevante. Denne usikkerhed har ført til et ønske om alternativer til de store amerikanske tech-løsninger, som er blevet stærkt politiserede.


Derfor har vi i Aarhus rettet blikket mod open source-verdenen og har i 2025 sat forskellige komponenter sammen med ambitionen om at skabe et alternativ til big tech-platformene. Det handler grundlæggende om at sikre handlefrihed og digital suverænitet.

På den lange bane handler indsatsen om at frigøre ressourcer og tid ved at reducere gentagne opgaver og samtidig sikre, at data behandles lovligt og sikkert. AarhusAI er et første skridt på vejen med øget anvendelse af AI.
