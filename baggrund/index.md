---
title: Baggrund
has_children: true
nav_order: 4
---

# Baggrund

Beskrivelsen her er skrevet med afsæt i Aarhus Kommunes erfaringer med tilblivelsen af AarhusAI
– det, der nu ultimo 2025 er udgangspunktet for OS2ai.

Læserens opmærksomhed henledes på, at det er skrevet med udgangspunkt i konteksten af Aarhus Kommunes størrelse,
organisering m.v. og alene er til inspiration og videregivelse af erfaringer. Det er således ikke tanken at det
er en 1:1 guide til hvordan andre kommuner skal gøre – men skal alene ses som en håndsrækning til kommuner, der
ønsker at ibrugtage OS2ai og være en del af OS2ai-fælesskabet og i form af inspiration, der kan bidrage til intern
dialog og afklaring af prioriteter, ressourcer, kompetencer og andre aspekter af brugen af OS2ai og generativ AI
generelt.

AarhusAI (og dermed erfaringerne beskrevet her) er skabt til Aarhus Kommune og derfor kan der være betragtninger
omkring beslutninger, governance, ressourcer m.v., som nu skal ses i et nyt lys i arbejdet med OS2ai, hvor flere
ting vil ske i fællesskabet (og ikke i Aarhus Kommune selv, som ellers var og er det nødvendige udgangspunkt indtil
OS2ai er en realitet).

Med andre ord: Står der fx, at vi i Aarhus Kommune har interne udviklerkapaciteter eller data scientists er det
ikke nødvendigvis gældende for alle andre kommuner, når dele af udviklingsarbejdet i fremtiden sker gennem
OS2ai-fællesskabet og tilknyttede leverandørvirksomheder.

Dele af materialet er sammenskriv af tidligere beslutningsoplæg m.v. og er efter bedste evne sammenskrevet til
formålet her – generel formidling af erfaringer.
