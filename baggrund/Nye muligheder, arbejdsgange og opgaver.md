---
title: Vi har AarhusAI: Nye muligheder, arbejdsgange og opgaver
parent: Baggrund
---

# Vi har AarhusAI: Nye muligheder, arbejdsgange og opgaver

AarhusAI blev i august 2025 lanceret som en “soft launch” med opfordring til at indsende løbende feedback.
Platformen bevæger sig således gradvist fra afprøvning til hverdag. Det betyder, at adgang og brug vil blive
mere udbredt, samtidig med at brugerne løbende får mulighed for at give feedback, som kan blive omsat til forbedringer.

Vi ønsker at undgå overfladiske målsætninger, der ikke siger noget om platformens reelle værdi. Derfor bliver en
vigtig tilgang at skabe en kontinuerlig feedback-loop med brugerne for at forstå deres oplevelser og forventninger.

Hvis AarhusAI over tid skal blive et stærkt og sikkert alternativ til de kommercielle værktøjer, kræver det dedikerede
ressourcer og ledelsesmæssig forankring. Platformens succes kan fx måles på, om den enkelte bruger vender tilbage og
oplever værdi i sin dagligdag. Det handler ikke kun om effektivitet, men også om kvalitet – og om at skabe nye
samarbejder, hvor AarhusAI kan fungere som sparringspartner og dialogstarter mellem kolleger. Hvis der opstår en aktiv
brugerbase, hvor brugerne hurtigt giver feedback og fortsat vælger platformen til, er det en stærk indikator for, at den
giver værdi.

Ambitionen er, at AarhusAI bliver et varigt element i kommunens digitale værktøjskasse. Fremtiden handler om at sikre
både bred forankring og ansvarlig anvendelse af AI generelt på tværs af kommunens mange enheder og her kan AarhusAI være
en grundsten på teknisk såvel som organisatorisk plan.

På længere sigt kan AarhusAI blive en byggesten i nye arbejdsformer – ikke kun digitalt, men også som basis for
automatisering, robotteknologi og beslutningsstøtte. Men denne fremtid kræver fortsat ansvarlighed, klare rammer
og en menneskelig forståelse af, hvordan teknologien bruges.

Den første feedback har bekræftet os i en række forhold:

• At vidensdeling og dialog i Builder gruppen, er en vigtig forudsætning for
platformens succes
• At der bør sidde implementeringsbistand klar i opstartsfasen, til at støtte de
udfordringer, der måtte være, når der skal bygges en ny chatbot. For at Builders
ikke mister modet og udbredelsen dermed mister momentum
• At governance og organisering rundt om platformen er vigtig og tydelig
• At entydigt systemejerskab og det nødvendige setup rundt om AarhusAI
generelt er vigtigt; organisering, kompetence, økonomi, support m.v.

Forud for implementeringen af en ønskværdig use case ligger et analyse- og dokumen-
tationsarbejde, der skal sikre, at man kan levere brugbar kvalitet til forretningen i et kryds mellem
model/modelstørrelse, åben/proprietær model, datasikkerhed osv. Derfor er en organisering og governance rundt
om platformen ikke alene et spørgsmål om teknik og tekniske ressourcer, men i høj grad også et spørgsmål om en
systematisk tilgang til den løbende forretningsudvikling som forbrænder til den praktiske implementering af
specialister m.v.

Vi skal med andre ord have ressourcer og metode til at afdække og kvalificere – f.eks. gennem brugerrejser og
AI Screeningsværktøjet – detaljerne omkring en given use case før vi implementerer den i AarhusAI eller i øvrigt.

Det handler bl.a. også om at støtte forretningen i at vælge den rette generative model til opgaven, foretage
systematisk evaluering af samme konkrete prompts på forskellige modeller, hvor svarene kan give nogle pejlemærker
ift. modellernes grundlæg-
gende formuleringsevner på dansk, verbositet, formuleringsevner på domænesprog m.v.

Arbejdet vil resultere i en form for internt generativ AI modelkatalog eller ”aktuelt situationsbillede” på mulige
modeller i Aarhus Kommune og som løbende skal vedligeholdes i takt med at nye modeller kommer til. Det kræver ressourcer
til at opretholde overblikket, følge med i den hastige udvikling og sikre systemunderstøttelse til samt udføre
kontinuerlige test- og kvalitetskortlægningsaktiviteter på modelsiden (EvalOps).

Dertil er mange use cases for platformen bundet op på inddragelsen af eksisterende kildemateriale – fra intranettet,
fra vejledninger i PDF-format m.v. og det er endnu en forudsætning for at lykkes med de faktiske use cases at vi har
ressourcer til at arbejde med tilvejebringelsen og nyttiggørelse af information på den korte bane og at arbejde
generelt på at forbedre vores informationsarkitektur på den lidt længere bane, så vi sikrer lettere adgang til
kommunens ustrukturerede data i relation til både generativ AI via platformen, men også på sigt i relation til
agentic AI, hvor agenter forventes at
skulle kunne tilgå forskellige kildesystemer på mere autonom vis.

Når alt kommer til alt er den centrale leverance kontinuerligt at kunne levere generativ AI af brugbar kvalitet,
sikkert og transparent til forretningen i et kryds mellem forretningsbehov og tekniske kapaciteter, datasikkerhed
osv.

For at kunne sikre løbende afdækning af forretningsbehov og den nødvendige kapacitet til at levere på behovene
(både for generativ AI i relation til platformen her, men i et bredere perspektiv AI bredt set) er der behov for at
se på den måde, vi indretter os på for at kunne levere.

Det er vurderingen – fraset direkte driftsrelaterede opgaver – at opgaveomfanget til
den organisatoriske implementering, support m.v. vi være stort set det samme, hvis vi
køber en eksisterende platform ”ude i byen”, da det i vid udstrækning handler om at vi
organiserer os klogt rundt om den tekniske platform og får skabt liv og energi, så vi sikrer
at platformen får den forretningsmæssige og faglige værdi, den har potentiale til.

Som opfølgning på udviklingen af AarhusAI er en række processer kortlagt. Der vil rundt
om platformen være processer, der er ”kendte” systemejeropgaver – men dertil en
række processer, som opstår, fordi der arbejdes med generativ AI og fordi feltet hele
tiden rykker sig med stormskridt.

Formålet med kortlægningen af processerne er ikke at diktere, hvordan opgaver skal
udføres (om end ensartethed kan bidrage til mange ting) eller af hvem. Formålet har
været at synliggøre hvilke roller, der aktiveres i arbejdet med AarhusAI og hvad omfanget
af den enkeltes involvering er.

Hensigten er at synliggøre et ressourcetræk på tværs af roller, så det bliver synligt, hvor mange timer der
skal prioriteres til forskellige roller. Kortlægningen er ikke komplet og altomfavnende, men synliggør hvor komplekse
og tværgående processer, vi har med at gøre.

Kortlægningen illustrerer hvordan en hændelse ”trigger” en proces, som nogen i organisationen skal drive eller være
involveret i. En hændelse kan f.eks. være, at nogen ønsker en ny specialist og det starter processen der på tværs af
roller – Builder, Faglig Systemejer, juridisk vejledning, dataejere m.v. – tilvejebringer denne specialist. En anden
hændelse kan være, at der kommer en ny release fra OS2ai hvilket starter en proces, hvor Teknisk Systemejer – i praksis
udviklere/DevOps – skal reviewe, udrulle, teste, dokumentere og kommunikere den nye release. Et sidste eksempel kan
være, at nogen mener at kvaliteten i svarene i en given specialist er for dårlig og at det så starter en proces med
dialog, fejlsøgning, optimering af prompts og kildemateriale osv.

Hvis vi arbejder med en øget fælles bevidsthed om og understøttelse af den slags flows, så vil det ikke bare blive en
mere robust proces (dvs. ensartet udført med kendte steps, handovers og outcomes), men også en mere effektiv proces at
udføre fra gang til gang (dvs. mindre ressourcetung). Det kræver, at der er en villighed til at skabe hhv. efterleve
fælles tilgange til opgaveløsningen på tværs af aktørlandskabet.
